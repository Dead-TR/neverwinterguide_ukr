---
name: Переклад
slug: Translation
order: 120
module-pagebreaks: h1, h2, h3
---

## Про переклад

Коли я узявся за переклад цього посібника, навіть не думав про те, на скільки складною мені видасться ця робота. Нічим подібним я ніколи не займався, й навіть не думав, яку кількість часу воно буде коштувати. Втім, якщо це бодай хтось читає -- воно того коштувало.

Під час перекладу виникло багато складностей. Виявилось, що існує чимала кількість термінів, котрі просто відсутні у нашому вжитку. Перше що згадується це *parlor*. Послуга котру наші готелі або не надають, або я про неї ніколи не чув. Її довелось замінити на звичні моєму вуху "люкс-номери". Подібних випадків впродовж усієї книги ви зустрінете чимало, й кожному з них я старався докладати оригінальну назву, чи слово.

Не відходячи далеко від теми, *оригінальні назви*. Коли я брався за цей посібник, я не планував вдаватись до адаптацій, зрештою мені більше подобається назва "Невервінтер", аніж "Незимний". Але чим глибше я в це занурювався, тим більше натикався на велику кількість промовистих назв, ігнорувати які було не можливо, й у той же час, я відчував брак досвіду для їх вдалої адаптації. А тому в таких випадках я звертався за допомогою. Правило просте: адаптована назва повинна була бути зручною, читабельною та компактною.

Прізвище "*Лорд Неверембер*" виявилося дещо не зручним для сприйняття. Після прочитання книги, люди згадували, що був там якийсь лорд, але конкретно як його звали часто не згадували. Через громіздку, українському оку, конструкцію, його пропускали. Та й мені самому даний варіант імені різав око. А тому, коли мені підкзаали прекрасний варіант "*Нетліючий*", я просто не міг його ігнорувати. Та зрештою, я розумію, що цей варіант є віддаленим від оригіналу, а тому, в тексті, я обов'язково вказав оригінальне прізвище. Й у кожному випадку, де я вдавався до адаптацій, старався чинити відповідним чином. Вийнятками є лише товари у магазинах, а тому для їх пошуку серед оригінальних джерел, раджу ознайомитись з оригінальним [репозиторієм](https://github.com/jacobjohnston/neverwinterguide){.neutral}.


Чому ж є назви які я не адаптував? Ну, в першу чергу, тому що, це було не в моїх силах. Замок Невер, із підземеллям Невернеф, на річці Невервінтер, в одноіменному місті, я просто не уявляю як можна адаптувати, і чи взагалі на це бодай хтось здатен зробити так, аби зберегти хоча б частку оригінальної гри слів. Втім, нічого страшного.

(print-column)

Зрештою, пам'ятайте, у своїх іграх, ви вільні використовувати будь-які варіанти назв та перекладів. Адже ваша гра -- це окремий світ створений вашими руками, й у котрому ви являєтеся господарем (Я б навіть сказав *Господарем Підземель*). Тому не чіпляйтесь до моїх адаптацій як до істинних. Використовуйте власні!

У випадку якщо є пропозиції щодо перекладу, виправлення помилок чи одруків, ви завжди можете створити відповідне обговорення у [моєму репозиторії](https://github.com/Dead-TR/neverwinterguide_ukr). А ще, ви завжди можете його просто форкнути, й створити власну версію цього посібника!
