---
name: Історія Невервінтера
slug: history-of-neverwinter
order: 50
---

# Коротка історія Невервінтера

***-10 DR***. Під час завоювання Іллуску, Лорд Галует Невер осідає на цих землях. Починається будівництво замку Невер.{.no-fancy}

***87 DR***. Навколо замку Невер виникає поселення під назвою "Ейґерсстор" (*Eigersstor*). Пізніше, в перекладі на Хондатан, воно буде назване "Невервінтер".

***457 DR***. Четверо чаклунів, відомих як коаліція (*covenant*), Аґаназар, Ілійкур, Преспер, та Ґрімвальд, засновують в Невервінтері Школу Магії.

***955 DR***. Коли люди вже майже здолали орків в багатовіковій війні, Червоні Чаклуни Тея, врятували тих, телепортувавши орду на південь. Ця подія закарбувалась в історії під назвою [Афера Орочих Ґрат](https://www.worldanvil.com/w/neverwinter-circa-mid-1300s-retronomad/a/orcgates-affair-militaryConflict) й стала початком ворожнечі між Невервінтером й Теєм.

***1081 DR***. Червоні Чаклуни вбивають Аґаназара, й знищують Школу Магії.

***1329 DR***. Нешер Алаґондар стає королем Невервінтера.

***1372 DR***. Місто охопила хвороба, що за декаду викосила більшість містян. Цю подію назвали "Плачуча Смерть".

***1379 DR***. Шадовари атакували Залу Тіні Місяця, й відправили одну й її веж в Тінепад. Кілька років по тому, ця вежа з'явилась у Невервінтері під назвою Уламок Ночі.

***1385 DR***. Торил вразила Чарівна Чума, що породило у міті витаючі острови, перемістило Плащеву Вежу в Далекі Королівства, підняло нежить у Невердефі, дозволило нетерезам перемістити Уламок Ночі у Невервінтер, й викликало хаос в Підморку під містом (прямо там, де у майбутньому виникне Прірва).

***1451 DR***. В Ґонтльґримі, група авантюристів порушили спокій первородного Меґера, що призвело до спустошення околиць, виверження Хотеноу, появи Прірви у Невервінтері, руйнації замку Невер, й великої кількості втрат. Всі ті події згадують просто як "катаклізм".

***1467 DR***. Все ще оговтуючись від катаклізму, Даґульт Нетліючий оплачує найманців Мінтарна, щоб ті допомогли навести порядок у місті. Він називає це рухом "Новий Невервінтер"

***1474 DR***. Виникає націоналістичне угрупування Сини Алоґондара, спрямоване проти правління Даґульта Нетліючого. Всередині них існує дві фракції: Нешери та Сірі Плащі. Перші є більш жорстокими в своїх спробах усунути Нетліючого, тоді як Плащі використовують для цього політичний тиск й підкуп.

***1479 DR***. Сельдра Тильмаран отримує репліку Корони Невервінтера. Вона маскується під чоловіка, й використовує фальшиву корону, аби претендувати на трон міста. Спроба провалюється, а Нетліючий стверджує що він є законним спадкоємцем престолу. Але, він не знає де знаходиться справжня корона, й не може надати докази свого походження.

***1479 DR***. Селуне втручається в справи смертних. Вона відправляє на Торил уламки, що довзволяють Лежі Жасмін та іншим жрецям-селунітам (не без допомоги авантюристів) очистити Уламок Ночі, перетворивши його на Уламок Місяця.

***1479 DR***. Ельден Варґас, могутній Воїн-Чаклун із Кормиру, намагаючись врятувати свою дружину, зводить з розуму значну частину мешканців Невервінтера. Її тримає в полоні Культ Ашмадай, який хоче скористатися його силами. В ході конфлікту, культ, разом із демонами, напали на Пришвартований Левіафан.

***1486 DR***. Прірву було запечатано, але це коштувало місту чималих коштів.

***1489 DR***. Даґульта Нетліючого, знімають з посади Публічного Лорда Глибоководдя, завдяки чому, той може сфокусуватися на Невервінтері.
