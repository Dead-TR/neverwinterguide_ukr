---
name: Introduction
slug: introduction
order: 10
module-pagebreaks: h1, h2
---

> *Dungeon Master's Guide to Neverwinter є неофіційним вмістом фанатів, дозволеним відповідно до Політики щодо вмісту фанатів. Не схвалено/підтримано Wizards. Частина використаних матеріалів є власністю Wizards of the Coast. © Wizards of the Coast LLC. {.neutral}

# Вступ

Ласкаво просимо, Майстри Підземель! Якщо ви переглядаєте цей посібник, ви, безсумнівно, шукаєте інформацію чи ресурси, пов’язані з захоплюючим чарівним містом Невервінтер. Цей посібник було створено, щоб надати Майстрам необхідну інформацію про Невервінтер, яка існує для п’ятого видання Dungeons & Dragons, зокрема на початку 1490-х років DR. {.no-fancy}

Багато Майстрів розпочали свої кампанії, використовуючи одну зі стартових пригод [Lost Mine of Phandelver](https://www.dndbeyond.com/sources/lmop) або [Dragon of Icespire Peak](https://www.dndbeyond.com/sources/doip). Незважаючи на те, що ці пригоди надають багато можливостей в маленькому містечку Фандалін та його околицях, вони також, дуже спокусливо, включають у себе місто Невервінтер (Neverwinter) на Узбережжі Меча. Часто, коли гравці просять відвідати Невервінтер. Для непідготовлених DM (особливо для новачків) це може здатися надзвичайно складним завданням. Про Невервінтер, за подій п'ятого видання, існує не так багато матеріалів, тому старанний Майстр може відчути потребу перекопати велику кількість старих текстів. Цей посібник намагається зосередити велику частину цієї інформації та допомогти всім, хто хоче відвідати Невервінтер.

## Про цей посібник

Головні цілі цього посібника:
1. Надати точну інформацію про Невервінтер, в тому вигляді, в якому вона існує в офіційних джерелах Dungeons & Dragons. Інформація яка *не* із таких джерел, буде чітко позначена.
2. Надати Майстрам набір інструментів та ідей, які допоможуть створити пригоду, якщо гравці вирішать відвідати Невервінтер.

Також метою посібника було бути сумісним з існуючими пригодами. Зокрема ідеї та магазини створено з урахуванням стартових наборів: [Lost Mine of Phandelver](https://www.dndbeyond.com/sources/lmop) та [Dragon of Icespire Peak](https://www.dndbeyond.com/sources/doip).

### Спойлери

Цей посібник містить кілька спойлерів про події в інших пригодах D&D 5-го Видання. Зокрема, тут згадуються деякі події із «Lost Mine of Phandelver», «Dragon of Icespire Peak»,«Storm King's Thunder» та «Tyranny of Dragons/Rise of Tiamat». Якщо ви плануєте взяти участь у будь-якій із цих пригод, можливо, варто уникати цього посібника. Якщо ви гравець і ваш Майстер збирається провести пригоду у Невервінтері, вам також варто уникнути цього посібника.

### Розділ "Локації"

У першій частині посібника детально описано офіційні локації міста. У цьому розділі є безліч ресурсів аби провести кампанію в Невервінтері. У нас є дивовижна карта міста у високій роздільній здатності й чудові ілюстрації для багатьох визначних місць. Не пропустіть [Додаток Б](point-of-interest-cards-page), щоб знайти картки з цінами на товари, послуги й інше. Усе в цьому розділі взято з офіційних матеріалів (за винятком додатків «Натхнення»).

Далі іде розділ «Хоумбрю Локації». Це локації, які було розроблено спеціально для цього посібника. Сюди входять крамниці й місця, які гравці можуть очікувати в місті розміром з Невервінтер. Оскільки вони абсолютно неканонічні, сміливо змінюйте їх у власних цілях. [Картки крамниць](point-of-interest-cards-page) також надано.

### Розділ "Швидкі Пригоди"

В доповнення до історії й локацій Невервінтера, цей посібник містить невеликі «пригоди», якими Майстер може скористатися, щоб дати своїм гравцям чим зайнятися під час перебування в місті. Вони маленькі, з одним чи двома енкаунтерами, й не зобов'язані втягувати гравців у довготривалу історію.

Для їх запуску, рекомендується щоб Майстер був ознайомлений з правилами D&D п'ятого видання ([Player's Handbook](https://dnd.wizards.com/products/rpg_playershandbook), [Dungeon Master's Guide](https://dnd.wizards.com/products/dungeon-masters-guide), та [Monster Manual](https://dnd.wizards.com/products/monster-manual))

> Текст в такому полі, означає, що перед вами інформація яку можна прочитати вголос, або перефразувати гравцям. Це використовуватиметься для опису сцен або діалогів із персонажами. {.read}

(print-page)

### Натхнення для Майстра

У цьому посібнику пропонуються ідеї щодо того, як Майстер може використовувати локації й інформацію у власній кампанії. Нормально губитися через масштаби гри у великому місті, тож подумайте про те, щоб використати кілька з цих ідей як зародок для пригод та інтриг.
Ці ідеї буде позначено у такому вікні:

|![D20](d20.svg)**Натхнення для Майстра**|
|---|
|***Ідея 1***. Це була б перша ідея.|
|***Ідея 2***. Це була б друга.|
{.dmidea}

### Посилання на джерела

Метою посібника, є точність з офіційно опублікованими матеріалами. Нижче під символом книги, знаходяться посилання на те, куди ви можете звернутися, щоб знайти додаткову інформацію з певного місця чи теми.

|![Book](book.svg)**Детальніше**|
|---|
|*Приклад джерела 1*, p. XXX - XXX, (Nth Edition)|
|*Приклад джерела 2*, p. XXX - XXX, (Nth Edition)|
{.references}

Хоча цей посібник прагне зробити інформацію якомога актуальнішою, більшість джерел, це матеріали створені для старих видань Dungeons & Dragons. Таким чином, представлена інформація не обов'язково може бути офіційним каноном для п’ятого видання. Ознайомтесь з [політикою канону у D&D](https://dnd.wizards.com/dndstudioblog/dnd-canon).

### Хоумбрю контент

Значок кухля повідомляє, що розділ містить «Хоумбрю», тобто користувацький, вміст. Це контент створений саме для даного посібника й не є частиною жодної офіційної історії чи канону Forgotten Realms. В таких розділах цілком прийнятно змінювати імена й поведінку NPC, магазини, готелі, предмети тощо, відповідно до *ваших* потреб.

|![Homebrew](mug.svg)**Хоумбрю контент**|
|---|
|Тут знаходиться контент, створений для даного посібника. Модифікуйте його для *власних* кампаній!|
{.homebrew}

### Virtual Tabletops

Оригінал посібника розроблено з урахуванням програмного забезпечення virtual tabletop (VTT). Для використання матеріалів відсутніх у pdf версії посібника, ви можете відвідати [сайт оригінальних творців посібника](https://inchoatethoughts.com/dungeon-masters-guide-to-neverwinter), де можна безкоштовно завантажити всі необхідні ресурси. Також офіційні модулі доступні на [EncounterPlus](https://encounter.plus)

### Внесок

Цей посібник є open source продуктом! Це означає, що ви можете ознайомитись з [оригінальним репозиторієм](https://github.com/jacobjohnston/neverwinterguide) й запропонувати власні зміни.

### Використання вмісту посібника

В цілому, повторне розповсюдження вмісту цього посібника дозволено та заохочується! Контент цієї книги оприлюднено відповідно до Політики вмісту Wizards of the Coasts. Це вимагає, серед іншого, щоб вміст поширювався безкоштовно. Ми також ввічливо просимо вас, де це можливо, вказати авторство при поширенні контенту з посібника.

**Чи можу я використовувати наведені матеріали в своїх кампаніях?**

Абсолютно!

**Чи можу я запостити цей PDF на моєму улюбленому сайті?**

Вперед!

**Чи можу я самостійно створювати й поширювати модулі з використанням наведених матеріалів?**

Так! Але, згідно політики WoC поширення матеріалів повинне бути безкоштовним. Будь ласка, віддайте належне [художникам і авторам](credits) цього посібника!

**Чи можу я ділитися ілюстраціями з посібника (на приклад на Pinterest)?**

Цілком. Та було б чудово, якби ви залишили [посилання](https://inchoatethoughts.com/dungeon-masters-guide-to-neverwinter) на творців, чи на [сайт художника](credits) який вам сподобався.

**Чи можу я використовувати ілюстрації з цього посібника, у власних роботах?**

Так. Тільки не забудьте вказати [автора](credits) ілюстрації.

**Я маю питання чи пропозицію, які не було тут згадано!**

Ви можете написати [Авторам посібника](https://inchoatethoughts.com/contact).
